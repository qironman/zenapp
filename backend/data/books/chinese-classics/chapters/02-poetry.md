# 诗词
## 李白

### 《将进酒》
君不见黄河之水天上来，奔流到海不复回。<br>
君不见高堂明镜悲白发，朝如青丝暮成雪。<br>
人生得意须尽欢，莫使金樽空对月。<br>
天生我材必有用，千金散尽还复来。<br>
烹羊宰牛且为乐，会须一饮三百杯。<br>
岑夫子，丹丘生，将进酒，杯莫停。<br>
与君歌一曲，请君为我倾耳听：<br>
钟鼓馔玉不足贵，但愿长醉不复醒。<br>
古来圣贤皆寂寞，惟有饮者留其名。<br>
陈王昔时宴平乐，斗酒十千恣欢谑。<br>
主人何为言少钱？径须沽取对君酌。<br>
五花马，千金裘，呼儿将出换美酒，<br>
与尔同销万古愁。<br>

### 《月下独酌》（其一）
花间一壶酒，独酌无相亲。<br>
举杯邀明月，对影成三人。<br>
月既不解饮，影徒随我身。<br>
暂伴月将影，行乐须及春。<br>
我歌月徘徊，我舞影零乱。<br>
醒时同交欢，醉后各分散。<br>
永结无情游，相期邈云汉。<br>

### 《行路难》（其一）
金樽清酒斗十千，<br>
玉盘珍羞直万钱。<br>
停杯投箸不能食，<br>
拔剑四顾心茫然。<br>
欲渡黄河冰塞川，<br>
将登太行雪满山。<br>
闲来垂钓碧溪上，<br>
忽复乘舟梦日边。<br>
行路难！行路难！<br>
多歧路，今安在？<br>
长风破浪会有时，<br>
直挂云帆济沧海。<br>

### 《宣州谢朓楼饯别校书叔云》

弃我去者，昨日之日不可留；<br>
乱我心者，今日之日多烦忧。<br>
长风万里送秋雁，对此可以酣高楼。<br>
蓬莱文章建安骨，中间小谢又清发。<br>
俱怀逸兴壮思飞，欲上青天览明月。<br>
抽刀断水水更流，举杯消愁愁更愁。<br>
人生在世不称意，明朝散发弄扁舟。<br>

### 《梦游天姥吟留别》

海客谈瀛洲，烟涛微茫信难求。<br>
越人语天姥，云霞明灭或可睹。<br>
天姥连天向天横，势拔五岳掩赤城。<br>
天台四万八千丈，对此欲倒东南倾。<br>
<br>
我欲因之梦吴越，一夜飞度镜湖月。<br>
湖月照我影，送我至剡溪。<br>
谢公宿处今尚在，渌水荡漾清猿啼。<br>
脚著谢公屐，身登青云梯。<br>
半壁见海日，空中闻天鸡。<br>
千岩万转路不定，迷花倚石忽已暝。<br>
<br>
熊咆龙吟殷岩泉，栗深林兮惊层巅。<br>
云青青兮欲雨，水澹澹兮生烟。<br>
列缺霹雳，丘峦崩摧。<br>
洞天石扉，訇然中开。<br>
青冥浩荡不见底，日月照耀金银台。<br>
<br>
霓为衣兮风为马，云之君兮纷纷而来下。<br>
虎鼓瑟兮鸾回车，仙之人兮列如麻。<br>
忽魂悸以魄动，恍惊起而长嗟。<br>
惟觉时之枕席，失向来之烟霞。<br>
<br>
世间行乐亦如此，古来万事东流水。<br>
别君去兮何时还？且放白鹿青崖间。<br>
须行即骑访名山，安能摧眉折腰事权贵，使我不得开心颜！<br>

### 《蜀道难》

噫吁嚱，危乎高哉！蜀道之难，难于上青天！<br>
蚕丛及鱼凫，开国何茫然！ <br>
尔来四万八千岁，不与秦塞通人烟。<br>
西当太白有鸟道，可以横绝峨眉巅。<br>
地崩山摧壮士死，然后天梯石栈相钩连。<br>
上有六龙回日之高标，下有冲波逆折之回川。<br>
黄鹤之飞尚不得过，猿猱欲度愁攀援。<br>
青泥何盘盘，百步九折萦岩峦。<br>
扪参历井仰胁息，以手抚膺坐长叹。<br>
问君西游何时还？畏途巉岩不可攀。<br>
但见悲鸟号古木，雄飞雌从绕林间。<br>
又闻子规啼夜月，愁空山。蜀道之难，难于上青天，使人听此凋朱颜。<br>
连峰去天不盈尺，枯松倒挂倚绝壁。<br>
飞湍瀑流争喧豗，砯崖转石万壑雷。<br>
其险也如此，嗟尔远道之人胡为乎来哉！<br>
剑阁峥嵘而崔嵬，一夫当关，万夫莫开。<br>
所守或匪亲，化为狼与豺。<br>
朝避猛虎，夕避长蛇；<br>
磨牙吮血，杀人如麻。<br>
锦城虽云乐，不如早还家。<br>
蜀道之难，难于上青天，侧身西望长咨嗟！

### 《清平調·其一》
雲想衣裳花想容，春風拂檻露華濃。<br>
若非群玉山頭見，會向瑤台月下逢。<br>

### 《长相思》

其一<br>
长相思，在长安。<br>
络纬秋啼金井阑，微霜凄凄簟色寒。<br>
孤灯不明思欲绝，卷帷望月空长叹。<br>
美人如花隔云端！<br>
上有青冥之长天，下有渌水之波澜。<br>
天长路远魂飞苦，梦魂不到关山难。<br>
长相思，摧心肝！<br>

其二

日色欲尽花含烟，月明如素愁不眠。<br>
赵瑟初停凤凰柱，蜀琴欲奏鸳鸯弦。<br>
此曲有意无人传，愿随春风寄燕然。<br>
忆君迢迢隔青天。<br>
昔时横波目，今作流泪泉。<br>
不信妾肠断，归来看取明镜前。<br>


## 苏轼
### 《念奴娇·赤壁怀古》
大江东去，浪淘尽，千古风流人物。<br>
故垒西边，人道是，三国周郎赤壁。<br>
乱石穿空，惊涛拍岸，卷起千堆雪。<br>
江山如画，一时多少豪杰。<br>
<br>
遥想公瑾当年，小乔初嫁了，雄姿英发。<br>
羽扇纶巾，谈笑间，樯橹灰飞烟灭。<br>
故国神游，多情应笑我，早生华发。<br>
人生如梦，一尊还酹江月。<br>

### 《水调歌头·明月几时有》
明月几时有？把酒问青天。<br>
不知天上宫阙，今夕是何年？<br>
我欲乘风归去，又恐琼楼玉宇，高处不胜寒。<br>
起舞弄清影，何似在人间？<br>
<br>
转朱阁，低绮户，照无眠。<br>
不应有恨，何事长向别时圆？<br>
人有悲欢离合，月有阴晴圆缺，此事古难全。<br>
但愿人长久，千里共婵娟。<br>

### 《定风波·莫听穿林打叶声》
三月七日沙湖道中遇雨。雨具先去，同行皆狼狈，余独不觉，已而遂晴，作此词。<br>
莫听穿林打叶声，何妨吟啸且徐行。<br>
竹杖芒鞋轻胜马，谁怕？一蓑烟雨任平生。<br>
料峭春风吹酒醒，微冷，山头斜照却相迎。<br>
回首向来萧瑟处，归去，也无风雨也无晴。<br>

### 《江城子·乙卯正月二十日夜记梦》
十年生死两茫茫，不思量，自难忘。<br>
千里孤坟，无处话凄凉。<br>
纵使相逢应不识，尘满面，鬓如霜。<br>
夜来幽梦忽还乡，小轩窗，正梳妆。<br>
相顾无言，惟有泪千行。<br>
料得年年肠断处，明月夜，短松冈。<br>

### 《临江仙·夜饮东坡醒复醉》
夜饮东坡醒复醉，归来仿佛三更。<br>
家童鼻息已雷鸣。<br>
敲门都不应，倚杖听江声。<br>
<br>
长恨此身非我有，何时忘却营营？<br>
夜阑风静縠纹平。<br>
小舟从此逝，江海寄余生。<br>

### 《卜算子·黄州定慧院寓居作》
缺月挂疏桐，漏断人初静。<br>
谁见幽人独往来？缥缈孤鸿影。<br>
<br>
惊起却回头，有恨无人省。<br>
拣尽寒枝不肯栖，寂寞沙洲冷。<br>

### 《西江月·世事一场大梦》
世事一场大梦，人生几度秋凉？<br>
夜来风叶已鸣廊。<br>
看取眉头鬓上。<br>
<br>
酒贱常愁客少，月明多被云妨。<br>
中秋谁与共孤光？把盏凄然北望。<br>

### 《鹧鸪天·林断山明竹隐墙》
林断山明竹隐墙，乱蝉衰草小池塘。<br>
翻空白鸟时时见，照水红蕖细细香。<br>
<br>
村舍外，古城旁，杖藜徐步转斜阳。<br>
殷勤昨夜三更雨，又得浮生一日凉。<br>

### 《阳关曲·中秋月》
暮云收尽溢清寒，银汉无声转玉盘。<br>
此生此夜不长好，明月明年何处看？<br>

### 《水龙吟·次韵章质夫杨花词》
似花还似非花，也无人惜从教坠。<br>
抛家傍路，思量却是，无情有思。<br>
萦损柔肠，困酣娇眼，欲开还闭。<br>
梦随风万里，寻郎去处，又还被、莺呼起。<br>
<br>
不恨此花飞尽，恨西园、落红难缀。<br>
晓来雨过，遗踪何在？一池萍碎。<br>
春色三分，二分尘土，一分流水。<br>
细看来，不是杨花，点点是、离人泪。<br>


## 李煜

### 《相见欢·无言独上西楼》
无言独上西楼，  <br>
月如钩。  <br>
寂寞梧桐深院锁清秋。  <br>
剪不断，理还乱，  <br>
是离愁。  <br>
别是一般滋味在心头。<br>

### 《虞美人·春花秋月何时了》
春花秋月何时了？往事知多少。  <br>
小楼昨夜又东风，故国不堪回首月明中。  <br>
雕栏玉砌应犹在，只是朱颜改。  <br>
问君能有几多愁？恰似一江春水向东流。

### 《浪淘沙令·帘外雨潺潺》
帘外雨潺潺，春意阑珊。  <br>
罗衾不耐五更寒。  <br>
梦里不知身是客，一晌贪欢。  <br>
独自莫凭栏，无限江山。  <br>
别时容易见时难。  <br>
流水落花春去也，天上人间。

### 《乌夜啼·昨夜风兼雨》
昨夜风兼雨，帘帏飒飒秋声。  <br>
烛残漏滴频倾，梦断酒醒。  <br>
不恨古人吾不见，恨古人不见吾狂耳。<br>

### 《清平乐·别来春半》
别来春半，触目愁肠断。  <br>
砌下落梅如雪乱，拂了一身还满。  <br>
雁来音信无凭，路遥归梦难成。  <br>
离恨恰如春草，更行更远还生。[^1]

### 《子夜歌·人生愁恨何能免》
人生愁恨何能免？销魂独我情何限！  <br>
故国梦重归，觉来双泪垂。  <br>
高楼谁与上？长记秋晴望。  <br>
往事已成空，还如一梦中。[^2]

### 《捣练子令·深院静》
深院静，小庭空，断续寒砧断续风。  <br>
无奈夜长人不寐，数声和月到帘栊。[^3]

### 《谢新恩·冤冤不解》
冤冤不解，深恨着眉间。  <br>
如今时候，眉压鬓云残。  <br>
欲语泪先流，转面不成欢。  <br>
须信道，人间别久不成圆。[^4]

### 《临江仙·樱桃落尽春归去》
樱桃落尽春归去，蝶翻金粉双飞。  <br>
小院无人昼梦迟，帘卷海棠落，斜阳满地时。[^5]

## 其它唐诗
### 《滕王阁序》 王勃

豫章故郡，洪都新府。星分翼轸，地接衡庐。<br>
襟三江而带五湖，控蛮荆而引瓯越。物华天宝，龙光射牛斗之墟；<br>
人杰地灵，徐孺下陈蕃之榻。<br>
雄州雾列，俊采星驰。台隍枕夷夏之交，宾主尽东南之美。<br>
都督阎公之雅望，棨戟遥临；宇文新州之懿范，襜帷暂驻。<br>
十旬休假，胜友如云；千里逢迎，高朋满座。<br>
腾蛟起凤，孟学士之词宗；紫电青霜，王将军之武库。<br>
家君作宰，路出名区；童子何知，躬逢胜饯。[^6]

[^6]:
  【注释】<br>
  豫章、洪都：皆为今南昌之古称<br>
  翼轸：星宿名，代指南昌地处天象位置<br>
  襟三江带五湖：指南昌地理位置优越<br>
  物华天宝：自然富饶，宝物天生<br>
  龙光射牛斗：传说南昌产“夜明珠”，光可射天上牛斗二星<br>
  徐孺下陈蕃之榻：形容尊贤之风；徐孺子为德高者，陈蕃尊其人<br>
  十旬休假：官员每十旬（百日）一次假<br>
  腾蛟起凤：比喻文辞飞扬，典出《文赋》<br>
  紫电青霜：名剑，比喻武器精良]



时维九月，序属三秋。潦水尽而寒潭清，烟光凝而暮山紫。<br>
俨骖𬴂于上路，访风景于崇阿；临帝子之长洲，得天人之旧馆。<br>
层峦耸翠，上出重霄；飞阁流丹，下临无地。<br>
鹤汀凫渚，穷岛屿之萦回；桂殿兰宫，即冈峦之体势。<br>
<br>
披绣闼，俯雕甍，山原旷其盈视，川泽纡其骇瞩。<br>
闾阎扑地，钟鸣鼎食之家；舸舰弥津，青雀黄龙之舳。<br>
云销雨霁，彩彻区明。落霞与孤鹜齐飞，秋水共长天一色。<br>
渔舟唱晚，响穷彭蠡之滨；雁阵惊寒，声断衡阳之浦。[^7]

[^7]:
  【注释】<br>
  九月、三秋：秋季晚期<br>
  潦水尽而寒潭清：雨水已退，潭水澄澈<br>
  骖𬴂（cān shū）：古代高级车马，形容车驾华贵<br>
  飞阁流丹：红色彩绘的楼阁<br>
  披绣闼、俯雕甍：绣饰之门、雕刻屋脊，形容建筑之美<br>
  钟鸣鼎食：形容富贵人家<br>
  青雀黄龙：古代皇帝所用的船饰，此借指华丽的船只<br>
  “落霞与孤鹜齐飞，秋水共长天一色”：千古名句，形神俱佳，写景典范<br>



遥襟甫畅，逸兴遄飞。爽籁发而清风生，纤歌凝而白云遏。<br>
睢园绿竹，气凌彭泽之樽；邺水朱华，光照临川之笔。<br>
四美具，二难并。穷睇眄于中天，极娱游于暇日。<br>
天高地迥，觉宇宙之无穷；兴尽悲来，识盈虚之有数。<br>
望长安于日下，目吴会于云间。地势极而南溟深，天柱高而北辰远。<br>
关山难越，谁悲失路之人？萍水相逢，尽是他乡之客。<br>
怀帝阍而不见，奉宣室以何年？[^8]

[^8]: 【注释】<br>
  遥襟甫畅，逸兴遄飞：胸怀开阔，兴致飞扬<br>
  四美具，二难并：晋人刘伶说“文章、酒、美景、美人”四美；二难：得美景得佳人同时难得<br>
  萍水相逢：本无相识，偶然相会<br>
  帝阍、宣室：天子之门，指朝廷；意在表达仕途不得志的惆怅<br>



嗟乎！时运不齐，命途多舛。冯唐易老，李广难封。<br>
屈贾谊于长沙，非无圣主；窜梁鸿于海曲，岂乏明时？<br>
所赖君子见机，达人知命。老当益壮，宁移白首之心？<br>
穷且益坚，不坠青云之志。酌贪泉而觉爽，处涸辙以犹欢。<br>
北海虽赊，扶摇可接；东隅已逝，桑榆非晚。<br>
孟尝高洁，空余报国之情；阮籍猖狂，岂效穷途之哭！[^9]

[^9]:
  【注释】<br>
  冯唐、李广、贾谊、梁鸿：皆为古代有才而不得志之人<br>
  酌贪泉而觉爽：传说“贪泉”饮之即贪，王勃以正气自持不贪<br>
  东隅已逝，桑榆非晚：比喻虽已错过机会，但仍不晚<br>
  阮籍穷途之哭：阮籍见世道污浊而哭，王勃不愿仿效消极


勃，三尺微命，一介书生。无路请缨，等终军之弱冠；<br>
有怀投笔，慕宗悫之长风。舍簪笏于百龄，奉晨昏于万里。<br>
非谢家之宝树，接孟氏之芳邻。<br>
他日趋庭，叨陪鲤对；今兹捧袂，喜托龙门。<br>
杨意不逢，抚凌云而自惜；钟期既遇，奏流水以何惭？[^10]

[^10]:
  【注释】<br>
  请缨、投笔：皆指投身报国之志<br>
  终军、宗悫：有志报国的典故人物<br>
  谢家之宝树：比喻世家出身<br>
  鲤对：古代子弟入宫廷答问的美誉<br>
  杨意、钟期：前者未遇明主；后者得遇知音，借以抒怀



[^1]: 以“春草比喻离愁”，情感细腻，婉约凄楚。
[^2]: 以梦境写乡愁，言辞质朴而情感深沉。
[^3]: 通过夜间环境描绘寂寞难眠，情绪渗透于景中。
[^4]: 表达男女相思之情，情绪浓烈哀婉。
[^5]: 借落花写青春逝去、梦醒无聊，怅然若失。
